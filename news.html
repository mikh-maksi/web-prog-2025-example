<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <style>
        .date{
            font-size:10px;
        }
    </style>
</head>
<body>
    <img src="img/stub_uk.jpg" alt="">
    <h1>Уряд виділив землю під будівництво заводу Rheinmetall з виготовлення снарядів для ЗСУ - Шмигаль</h1>
    <p class="date"><i>23:20 11.09.2025</i></p>
    <p>Міністр оборони <b>України</b> <b>Денис Шмигаль</b> повідомив, що під час зустрічі з керівником німецької <b>Rheinmetall AG</b> Арміном Паппергером на полях міжнародної виставки озброєнь Defence Security and Equipment International Exhibition and Conference (DSEI) у Лондоні була фіналізована процедура запуску нового спільного підприємства.</p>
    <p>"З моменту останньої розмови ми фіналізували процедури щодо запуску нового спільного виробництва. <i>9 вересня</i> було виділено землю у безпечному регіоні <b>України</b>, де буде побудований новий завод з виготовлення снарядів Rheinmetall для потреб Сил оборони. Обговорили також інші важливі проєкти, зокрема розвиток спроможностей з ремонту і виробництва бронетехніки. Лінійка Rheinmetall має низку нових зразків, які можуть посилити Сили оборони України", написав Шмигаль на платформі X у четвер. Окрім того співрозмовники обговорили напрям ППО.</p>
    <p>Як повідомлялося, міністр оборони України <b>Денис Шмигаль</b> у рамках міжнародної виставки озброєнь DSEI, що проходить у Лондоні з 9 до 12 вересня, провів низку зустрічей з представниками провідних оборонних компаній, зокрема, виробників систем протиповітряної оборони Gepard та NASAMS, ракет HIMARS, ATACMS та літаків F-16, а також ракет ASRAAM і Storm Shadow.</p>
    <p><a href="https://interfax.com.ua/news/general/1104024.html">Джерело: Інтерфакс</a></p>
</body>
</html>